---
title: Dubai Chocolate
author: Johannes Thorén
date: 2025/05/20
update: 2025/05/20
---

Idag när jag var i mataffären för att handla lite, såg jag att de hade fått in så kallad Dubaichoklad. Nu kanske du undrar: "Vad är Dubaichoklad?" Jo, Dubaichoklad är en choklad fylld med kunafa och pistaschkräm – något som på senare tid blivit ett stort fenomen på sociala medier. Så när den lokala affären hade den inne, kände jag att jag bara var tvungen att testa.

Totalt pris: 79,90 kr. Ett extremt högt pris för en choklad, men med det priset borde den ju vara något alldeles extra, eller hur? Så, på en bänk utanför affären, öppnade jag den lilla chokladlådan och delade med en vän. Vi stoppar chokladen i munnen – och blir så besvikna. Den smakade i princip bara choklad och socker.

I alla videor på nätet sitter folk och är överdrivet exalterade över den. Ord som himmelsk och underbar är vanliga. Varför? Det finns verkligen inget himmelskt eller underbart med en överdrivet söt choklad som kostar nästan 80 spänn. Och tro det eller ej – det här anses billigt för denna typ av choklad. Den brukar ofta kosta uppåt 200 kr.

Men men, självklart får folk köpa, äta och gilla vad de vill. Men att köpa något bara för att det blivit en grej på nätet känns ändå lite onödigt. Det hela ger mig lite Prime-vibbar – superdyrt, massor av hype, och sen sänks priserna rejält när man fått all uppmärksamhet man behövde för att kränga produkten.

Det var min rant för idag. Tack och hej! :)